---
layout: layouts/base.njk
title: CoronaMelder - Corona Notification App
---

# Fighting Corona with CoronaMelder

<div class="break-out">
 <img
 src="/images/CoronaMelder.png"
 />
</div>

2020, we weten het allemaal, was het jaar van Corona. Daarnaast was het ook het jaar dat we in ons gezin ons derde kind kregen. De combinatie Corona en gloednieuw kind zorgde ervoor dat ik even wat tijd voor mezelf en het gezin wilde hebben. Maar tegen het eind van de zomer begon het toch weer te kriebelen. Lekker aan de slag met een leuk team aan iets wat echt nut heeft in deze wereld. En toen kwam CoronaMelder langs. Of ik de product owner van de app wilde worden. Ja, natuurlijk, wat een leuke en nuttige uitdaging!

**Ik sloot begin september 2020 aan bij het design- en ontwikkelteam van CoronaMelder.** Het was een drukke en chaotische tijd binnen het ministerie van VWS, een organisatie die ik enkel van buiten kende. Ik moest snel mijn draai vinden, alle technische informatie absorberen, en de app klaar maken voor de officiële lancering. Ik trof een fijn en professioneel team aan waarmee we de klus hebben geklaard.

Met de lancering waren we er echter nog niet, we zagen nog veel kansen voor verbetering van de app waaronder het aansluiten op het Europese netwerk van Corona-apps om zo sleutels uit te wisselen met bijvoorbeeld Duitsland en België. Corona stopt namelijk niet bij de landsgrens. En er kwamen nieuwe LCI richtlijnen waardoor we de app binnen de omstandigheden beter konden laten werken.

Kortom, er was genoeg te doen en we hebben veel levens gered door mensen tijdig te informeren over een verhoogde kans op besmetting met Corona.
